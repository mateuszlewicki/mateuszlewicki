---
layout: post
title:  "Skrypty powłoki Bash #7 - o sznurkach"
categories: Skrypty
tags: [Bash, Shell, Administracja, Linux]
author: Mateusz Lewicki
---
## Intro
Dzień dobry, dzień dobry.

Dzisiaj przejdziemy do świata konfekcji damskiej ..... 

Znaczy do wyboru odpowiedniego sznurka do prasy ....

Ale ja tu chyba miałem o skryptach pisać.... Już wiem ! 
Porozmawiamy o łańcuchach znaków, z angielskiego strings :) 

## Panie, a co to za marka?
Łańcuchy znaków (ang. Strings) są to zbiory znaków ułożone zgodnie z pewnym wzorcem.

Tak można powiedzieć bardziej specyficznie. Najlepiej czym są łańcuchy znaków, będą wiedzieć osoby, które pisały w języku C (czystym C, żadne c++ czy c#) albo w assemblerze (Ci to powinni chyba mieć odruchy na drukowanie znaków w asemblerze :) ) 	

W języku C by, stworzyć string, tworzyło się tablicę typu znakowego o określonej długości i jedna komórka przechowywała jeden znak, a cała tablica była stringiem.

Dobra, ale odbiegliśmy, wracamy do bash'a


## Panie a jak to uruchomić?
Tworzenie łańcuchów znakowych jest bardzo proste, wystarczy napisać:
```bash
var=text
```
I tyle, bez żadnych cudzysłowów i działa.

Sprawa jest bardziej skomplikowana, gdy chcemy taką zmienną odczytać.

Teoretycznie `echo $var` załatwia sprawę, tak?

Tak, ale nie do końca. Już tłumaczę i objaśniam.

## Panie, a co to za szajs?
> Szajs to z pana, że nie umiesz się Pan posługiwać.

Wracając do tego drukowania

Kiedy nasze słowo jest zapisane w zmiennej, to możemy wywołać je, bez żadnych konsekwencji przy pomocy `$zmienna` tylko w przypadku, gdy mamy 200% pewności, że nasz łańcuch nie zawiera słów lub znaków kluczowych. W przeciwnym wypadku możemy zrobić ładny bajzel na systemie.

Dlatego też warto, jest zapisać zmienną w cudzysłowie lub apostrofach zależnie, czy chcemy interpretowania znaków specjalnych ($, \`,\\) przez `" "` czy jako czysty literał ' '.
Dobrym zwyczajem i zaleceniem jest dodatkowo zamykanie zmiennej (nie tylko znakowej) w nazywanej przeze mnie klatce, czyli `{}`.

Czyli użycie bezpiecznej, zalecanej zmiennej będzie wyglądało tak:
```bash
echo "${var}"
```
Ktoś mógłby się przyczepić, do tego, że pisałem o `''` a nie ma przykładu. A to dlatego, że `''` używamy podczas przypisywania zmiennej, gdybyśmy musieli tam jakieś znaki specjalne wstawić. Natomiast konstrukt `"${var}"` rozwiązuję tylko pierwszy poziom znaków specjalnych, czyli nawet gdybyśmy niżej mieli jakąś komendę, to ona zostanie potraktowana jako literał i nie zostanie wywołana przez powłokę.

## Panie fajne to, a co z tym zrobić można?.	
Łańcuchy znakowe, możemy wykorzystać, do przechowywania danych, przeprowadzania testów logicznych i wielu innych działań.

Czasami są potrzebne jakieś operacje na nich, by dostosować format danych do jakiegoś przypadku.

Mamy kilka możliwości manipulowania łańcuchami:

- `${var#wzór}` : usuń z początku wyrazu najkrótszy znaleziony wzór.
- `${var##wzór}` : usuń z początku wyrazu najdłuższy znaleziony wzór.

![wzor1](/assets/images/b7/b71.png)

- `${var%wzór}` : usuń z końca wyrazu najkrótszy znaleziony wzór.
- `${var%%wzór}` : usuń z końca wyrazu najdłuższy znaleziony wzór.

![wzor2](/assets/images/b7/b72.png)

- `${var/wzór/slowo}` : zamień napotkany wzór w łańcuchu na słowo.
![wzor3](/assets/images/b7/b73.png)
- `${var^}` V`${var^wzor}` : zamień pierwszą literę, lub pierwsze wystąpienie wzoru z małej a dużą.
- `${var^^}`V `${var^^wzor}` : zamień całe słowo, lub każde wystąpienie wzoru z małych liter na duże.
![wzor4](/assets/images/b7/b74.png)
- `${var,}`V`${var,wzor}` : zamień pierwszą literę lub pierwsze wystąpienie wzoru z dużej na małą.
- `${var,,}`V`${var,,wzor}` : zamień całe słowo lub każde wystąpienie wzoru z dużych liter na małe.
![wzor5](/assets/images/b7/b75.png)
- `${var@operator}` : transformacja łańcucha zależnie od parametru.
	- Q : (quote) zamyka słowo między `' '`.
	- E : (evaluate) wykonuje wszystkie znaki ucieczki w tekście.
	- P : (prompt) potraktuj ten łańcuch jakby, był wprowadzany w konsoli. Czyli wykonaj komendy, które się w tym łańcuchu znajdują.
	- A : (assigment) przedstaw łańcuch w formie przypisywania
	- a : (attributes) pokaż atrybuty tego łańcucha 
	
![wzor6](/assets/images/b7/b76.png)

## Panie co to jeszcze potrafi?

Jest jeszcze kilka dodatkowych ciekawych operacji, które możemy wykonać przy współpracy z łańcuchami znaków.
Operacje, które tu przedstawię, zaliczają się do działań podstawiania. Więcej o podstawianiu innym razem :)

Operacje podstawiania:
- `${var}` : wartość zmiennej var.
- `${var:-value}` : jeżeli var==null lub "unset", podstaw value ale nie ustawiaj var.
- `${var:=value}` : jeżeli var==null lub "unset", podstaw value i ustaw var.
![wzor7](/assets/images/b7/b77.png)
- `${var:?error}` : jeżeli var==null lub "unset", wyrzuć error na stderr.
- `${var:+value}` : jeżeli ustawiona, podstaw value ale nie przestawiaj var.
![wzor8](/assets/images/b7/b78.png)
- `${var:przesunięcie}`  : zwróć wartość, ale wyświetl, zaczynając od pozycji podanej jako przesunięcie.
- `${var:przesunięcie:długość}` :zwróć tyle liter, jaka jest długość, ale wyświetl, zaczynając od pozycji podanej jako przesunięcie.
- `${!prefix*}` V `${!prefix@}` : zwróć mi nazwy wszystkich zmiennych zaczynających się od podanego prefiksu.
- `${#var}` : zwróć mi długość var.
![wzor9](/assets/images/b7/b79.png)

## Panie to ja biere i ide! 
To by było na dziś wszystko. Mam nadzieję, że przybliżyłem wam co nieco temat łańcuchów znakowych (ang. string) (polinglisz Stringów) i przyda się to w waszych przyszłych projektach.

Ja się z wami na dziś żegnam.

Życzę miłego dnia i smacznej kawusi :) 
