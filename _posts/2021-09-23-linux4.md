---
layout: post
title:  "Linux #4 - Instalacja Pakietów"
categories: ['Systemy  Operacyjne']
tags: [Linux, Administracja, OS]
author: Mateusz Lewicki
---
# Wstęp

Dzień dobry, dziś opowiem o tym, jak zainstalować nowe programy i pakiety w dystrybucji Oracle Linux

## Dnf i Yum

`dnf` i `yum` są to menedżery pakietów (pakiet, to zestaw plików, konfiguracji i programów wspierających) dla dystrybucji opartych na RHEL (Red Hat Enterprise Linux).
`dnf` jest następcą `yum` i jest wstecznie kompatybilny.
`dnf` możemy również spotkać w nowych wersjach dystrybucji `fedora`. W jej dokumentacji, na temat dnf znajdziemy, że "DNF ułatwia zarządzanie pakietami poprzez automatyczne sprawdzanie zależności oraz decyduje o akcjach wymaganych do instalacji pakietu" - [fedora docs](https://docs.fedoraproject.org/en-US/quick-docs/dnf/)

My dzisiaj zajmiemy się `dnf`

## Wyszukiwanie programów

Załóżmy, że szukamy np. przeglądarki internetowej, bo domyślna nam nie pasuje, a o innych nie wiemy no i google za daleko.
Możemy skorzystać z funkcji:

```
dnf
```

do wyszukania naszego pakietu.
Aby wyszukać czegoś, co będzie posiadało w opisie "web-browser" (piszę po angielsku, ponieważ duża część pakietów jest nie przetłumaczona, a ja sam pracuje głównie na interfejsie anglojęzycznym) wykonujemy polecenie.

```
dnf search "web browser"
```

i naszym oczą ukażą się nasze wyniki:

![https://mateuszlewicki.pl/assets/images/l4/webout.png](https://mateuszlewicki.pl/assets/images/l4/webout.png)

## Instalacja programu

Jeśli znajdziemy już interesujący nas pakiet, możemy go zainstalować przy pomocy opcji `install`.
Składnia polecenia wygląda następująco `dnf install <pakiet>`
Powiedzmy, że chcemy zainstalować narzędzie, do pobierania plików, po protokole http. Czyli narzędzie `wget`

> Nie użyjemy przeglądarki z poprzedniego przykładu, ponieważ w przypadku "minimal serwer" dnf będzie próbował zainstalować cały menedżer wyświetlania.

Do uruchomienia instalacji wykonujemy komendę `sudo dnf install wget`. Program zapyta nas o hasło, które musimy wpisać, (chyba że wykonujemy instalację na użytkowniku root) oraz o akceptację instalacji, jeżeli się zgadzamy, wpisujemy `y` i naciskamy klawisz `Enter`. Może się zdążyć, że dnf poprosi nas o akceptacje repozytorium, robimy analogicznie, jak wcześniej, czyli `y` i Enter.

![https://mateuszlewicki.pl/assets/images/l4/wgeti.png](https://mateuszlewicki.pl/assets/images/l4/wgeti.png)

## Co my wogóle mamy w systemie.

Bardzo prawdopodobne, że chcielibyśmy się dowiedzieć, co może na naszym systemie być zainstalowane.
I na to również mamy radę. Mamy do dyspozycji opcję `list` dokładniej `list installed`, ponieważ domyślnie `dnf list` zwróci nam listę pakietów zainstalowanych, jak i tych dostępnych do instalacji.

![https://mateuszlewicki.pl/assets/images/l4/packetsl.png](https://mateuszlewicki.pl/assets/images/l4/packetsl.png)

Jak widzimy na obrazku wyżej, trochę tego jest. dokładnie 425 obecnie.

> komenda wc -l zlicza linie

## Nie podoba mi się ten pakiet

To go usuń!
Oczywiście, będą sytuacje, kiedy będziemy musieli usnąć pakiet, bo konflikty, niepotrzebny, czy inne cuda wianki.  Do takich celów mamy opcję `remove`.
Za pomocą komendy `dnf remove <pakiet>` możemy usunąć niechciany już pakiet. Skorzystajmy z zainstalowanego wcześniej pakietu.
Do usunięcia programu `wget` wykonamy polecenie `sudo dnf remove wget` . Jeżeli w miarę szubko wykonacie to polecenie, po poprzednim, to nie zostaniecie poproszeni o hasło, w przeciwnym wypadku trzeba wpisać hasełko. Później otrzymamy podsumowanie, co zostanie usunięte i pytanie, czy jesteśmy pewni. Wpisujemy `y`, wciskamy `Enter` i czekamy na zakończenie zadania.

![https://mateuszlewicki.pl/assets/images/l4/wgetrm.png](https://mateuszlewicki.pl/assets/images/l4/wgetrm.png)

## Epilog

Mam nadzieję, że wiedza przekazana była dla was przydatna. Przedstawione tu przykłady są możliwe do wykonania przy pomocy komendy `yum` zamiast `dnf`, jeśli zdarzy się wam pracować na starszych dystrybucjach.
Dziękuję bardzo, za uwagę, życzę miłego dnia i smacznej kawusi :)