---
layout: post
title:  "Linux #1 - a zaczęło się od instalacji"
categories:['Systemy  Operacyjne']
tags:[Linux, Administracja, OS]
author: Mateusz Lewicki
---
## Intro
Dzień dobry, dzień dobry.

Dziś opowiem pokrótce jak zainstalować jedną z dystrybucji Linuxa.

## Wirtualne cuda.
Pierwsze co będziemy potrzebować to Hypervisor.
Zakładając, że większość osób raczej nie ma wolnej platformy serwerowej w szafie, to podam przykłady kilu Hypervisorów, które można użyć na swojej maszynie.

Dla systemu Windows mamy kilka możliwości. tj.
- Hyper-V (Windows Pro i Enterprise) [Enable Hyper-v](https://docs.microsoft.com/pl-pl/virtualization/hyper-v-on-windows/quick-start/enable-hyper-v)
- Vmware Player [Player Quick-Start](https://docs.vmware.com/en/VMware-Workstation-Player/index.html)
- Virtualbox [Installing Oracle Vm VirtualBox](https://www.virtualbox.org/manual/UserManual.html#intro-installing)
- WSL (Windows Subsystem Linux; Nie ma wszystkich "bajerów" ale to i tak więcej niż docker)[WSL install guide](https://docs.microsoft.com/en-us/windows/wsl/install-win10)

Oczywiście można jeszcze założyć darmowe konta u dostawcy chmurowego (AWS,Azure,GCP,IBM,Oracle) i tam uruchomić maszynę wirtualną.
> UWAGA! : Jeśli, ktoś się zdecyduje na instancję w chmurze, to proszę sobie ustawić automatyczne zamykanie lub pamiętać, by ją wyłączać.
>  Inaczej możecie otrzymać ładny rachunek. :) 

Dziś nie zajmę się przedstawieniem instalacji i konfigurowania Hypervisorów. Gdy przyjdzie mi na te opisy ochota, to dołączę odpowiednie linki. 
A aktualnie odsyłam do dokumentacji na stronie producenta. W dużym skrócie to wystarczy pobrać, dwa razy kliknąć i poczekać aż zielony pasek przejdzie. :)

## Powoli do przodu
Jak już mamy wybrany hypervisor, to przechodzimy do instalacji, samej dystrybucji.

Na sam początek potrzebujemy jakiegoś obrazu instalacyjnego. 
Ja wybrałem do naszych zadań Oracle Linux 8 [link do obrazu](https://yum.oracle.com/oracle-linux-isos.html). 
Który obraz wybierzecie, jest bez znaczenia na potrzeby nauki (i tak będziemy używać minimal system).

Jeśli by ktoś się pytał, dlaczego akurat Ta dystrybucja to już odpowiadam.
Jedna z brylujących na maszynach produkcyjnych dystrybucji - CentOS przestała być wspierana. 
I tak wersja CentOS8 "kończy życie" 31 grudnia 2021, natomiast wersja CentOs 7 - 30 czerwca 2024.
Oracle Linux jest jednym z zawodników konkurujących o "schedę" po CentOs. 
Oraz jakoś przypadł mi do gustu. :)


## Pierwszy czarny ekran.
Mamy bazę, mamy obraz, wiemy, dlaczego ten, a nie inny, to ruszamy.

Klikamy na Stwórz/dodaj/kreator nowej maszyny wirtualnej, dodajemy obraz i odpalamy.

Po chwili nieklikania w nic powinien nam się pojawić taki ekran:

![welcome](/assets/images/l1/l11.png)

Tutaj zależnie od preferencji, macie do wyboru iść dalej i używać języka angielskiego albo poszukać polskiego.
> Język w głównej mierze tłumaczy instalator, zmienia język manuali (tylko tych, które posiadają tłumaczenie) i ustawia automatycznie klawiaturę.

Klikamy później na klawisz "continue" w prawym dolnym rogu.

## Główny Hub

Naszym oczom ukazuje się teraz łowny ekran instalatora (info. Anaconda się nazywa).

![inst](/assets/images/l1/l12.png)

Spójrzmy na niego trochę inaczej. Mianowicie ograniczmy nasz wzrok do elementów, które będą nas interesować.

![instopt](/assets/images/l1/l121.png)

Tak lepiej. 

Dla niecierpliwych podaję kombinację:
- internet ON,
- AutoPartitioning,
- Minimal Install,
- Polski Programisty,
- user Admin + hasło dla root'a.

Zajmijmy się po kolei elementami.

## Panie Informatyk, to coś krzyczy, że neta nie ma.
Zapraszam was do pierwszej kategori, czyli "Network & Host Name".
Gdzie możemy się połączyć z internetem i zmienić nazwę naszej maszyny.
![int](/assets/images/l1/l125.png)

Po kliknięciu opcji wyżej powinniśmy zobaczyć taki ekran.

![int2](/assets/images/l1/l17.png)

Znowu wyszczególnijmy elementy:

![int3](/assets/images/l1/l171.png)

i tak mamy kolejno:
1. Pole z dostępnymi interfejsami
2. Informacje o interfejsie
3. Przełącznik aktywacji interfejsu (domyślnie jest off, trzeba kliknąć, by "pojawił się internet")
4. Nazwa hosta w konwencji Host.Domena

Tutaj postępujemy bardzo prosto. 
Z pola 1 wybieramy interfejs, w polu 3 przełączamy na ON.
Na koniec, w lewym górnym rogu klikamy na Done.

## Czemu klawiatura nie dziala?
Wysoce prawdopodobne, że będziecie chcieli korzystać z polskich znaków, dlatego teraz przejdziemy do konfiguracji klawiatury.

__Uwaga__: Jeśli podczas instalacji został wybrany język polski, to pomijamy ten krok.

Z głównego menu wybieramy "Keyboard".

![key1](/assets/images/l1/l122.png)

Tutaj mamy dwa ważne punkty:

![key2](/assets/images/l1/l14.png)

1. lista układów klawiatury (zrzut "postfactum")
2. przycisk "Add" :) 

Tutaj klikamy na plusik u dołu (2)

![key3](/assets/images/l1/l13.png)

Teraz mamy trzy przystanki.

1. Pole wyszukiwania.
2. Język, który nas obchodzi.
3. Przycisk Add.

Tutaj mechanizm jest prosty. W polu 1 wpisujemy "Polish", potem wybieramy nasz język (2) i klikamy Add (3).

Potem przesuwamy język w "górę" (poprzedni obrazek): 
klikamy na język (1) i potem na polu (2) strzałka w górę.

## Gdzie ja to mam zainstalować?
Musimy ustalić, jak będzie wyglądać tablica partycji.
![disc](/assets/images/l1/l124.png)
Po otwarciu kategorii, powinno się po chwili ustawić automatyczne partycjonowanie.
Jeśli nie, to w okolicy 1, klikamy "Automatic". Na początek wystarczy partycjonowanie automatyczne. 
![disc2](/assets/images/l1/l15.png)

## A co ja mam tu mieć?
Musimy wybrać jakie pakiety chcemy zainstalować.
![soft](/assets/images/l1/l123.png)
Tutaj na potrzeby nauki wybieramy "Minimal Install"
![soft2](/assets/images/l1/l16.png)

## Kończymy
Na koniec, musimy nadać hasło root'a oraz stworzyć sobie użytkownika:
![user](/assets/images/l1/l126.png)

po wszystkim wybieramy "Begin Installtion" i niech się dzieje magia :) 


## Epilog
Dziękuję bardzo, za poświęcony czas, by przeczytać moje wypociny... albo obejrzeć obrazki.

Mam nadzieję, że opisane tutaj kroki pomogą przebrnąć, przez proces instalacji a docelowo, pozwolą na korzystanie z własnej maszyny w celach treningowych.

Życzę miłego dnia i smacznej kawusi. :)